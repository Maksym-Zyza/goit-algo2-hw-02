### Завдання 1. Пошук максимального та мінімального елементів

#### Реалізуйте функцію, яка знаходить максимальний та мінімальний елементи в масиві, використовуючи метод «розділяй і володарюй».

##### Критерії прийняття завдання:

- Функція приймає масив чисел довільної довжини (10 б).
- Використано рекурсивний підхід (10 б).
- Повертається кортеж значень (мінімум, максимум) (10 б).
- Складність алгоритму — O(n) (10 б).

### Завдання 2. Оптимізація черги 3D-принтера в університетській лабораторії

#### Розробіть програму для оптимізації черги завдань 3D-друку з урахуванням пріоритетів та технічних обмежень принтера, використовуючи жадібний алгоритм.

##### Опис завдання

###### 1. Використовуйте вхідні дані у вигляді списку завдань на друк, де кожне завдання містить: ID, об'єм моделі, пріоритет та час друку.

###### 2. Реалізуйте основну функцію optimize_printing, яка буде:

- Враховувати пріоритети завдань.
- Групувати моделі для одночасного друку.
- Перевіряти обмеження об'єму та кількості.
- Розраховувати загальний час друку.
- Повертати оптимальний порядок друку.

###### 3. Виведіть оптимальний порядок друку та загальний час виконання всіх завдань.

###### Критерії прийняття

- Програма групує моделі для одночасного друку, не перевищуючи обмеження (12 б).
- Завдання з вищим пріоритетом виконуються раніше (12 б).
- Час друку групи моделей розраховується як максимальний час серед моделей у групі (12 б).
- Програма обробляє всі тестові сценарії (12 б):
  - завдання однакового пріоритету,
  - завдання різних пріоритетів,
  - перевищення обмежень принтера.
- Код використовує dataclass для структур даних (12 б).
